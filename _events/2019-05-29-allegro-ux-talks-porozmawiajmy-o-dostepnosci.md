---
layout: event
title: "Allegro UX Talks | Porozmawiajmy o [dostępności]"
time: 1559145600000
venue_address_1: Q22
venue_city: Warsaw
venue_name: Allegro Office waw
status: upcoming
id: 261616031
registration: 
---

<p>Cześć!<br />Zapraszamy Was na cykl spotkań Allegro UX Talks. O czym pogadamy? Oczywiście o UX. Chcemy podzielić się z Wami naszymi doświadczeniami, ale także posłuchać o Waszych. Każde spotkanie ma inny temat przewodni. Tym razem porozmawiamy o dostępności.</p>
<p>Kiedy i gdzie?<br />Czas: 29 maja 2019 (środa), godz. 18:00-21:00<br />Miejsce: Warszawa, al. Jana Pawła II 22, biuro Allegro na 13 piętrze<br />Wstęp: spotkanie bezpłatne. Wymagana rejestracja i posiadanie imiennego QRcode.</p>
<p>Zgłoszenia do udziału w wydarzeniu<br />Ze względu na to, że podczas poprzedniego wydarzenia mieliśmy ponad 2 tys. chętnych (!), zmieniliśmy reguły zapisów. Tym razem nie będzie liczyć się czas wysłania formularza, a uzasadnienie, dlaczego to właśnie Ty masz wziąć udział w meetupie.<br />Link do formularza: <a href="https://forms.gle/7KWFu69qxkTNo1rP8" class="linkified">https://forms.gle/7KWFu69qxkTNo1rP8</a><br />Zgłoszenia prowadzimy do 21 maja, do godz. 12:00, a potwierdzenie udziału dla wybranych osób dotrze na tydzień przed eventem.</p>
<p>Program spotkania<br />17:45-18:00 rejestracja<br />18:00-19:00 powitanie i prezentacje 2 ekspertów:<br />Agnieszka Czyżak poruszy temat dostępności aplikacji mobilnych dla osób niewidomych<br />Gosia Rychel z kolei opowie o tym temacie z perspektywy działań w Allegro<br />19:00-19:15 przerwa networkingowa<br />19:15-19:30 lightning talks (3 prezentacje po 5 minut)<br />19:30-20:30 networking</p>
<p>Agnieszka opowie nam o dostępności aplikacji mobilnych dla osób niewidomych; czym różni się percepcja odbioru aplikacji mobilnych poprzez dźwięk od odbioru poprzez obraz; wskaże metody na to, jak możemy projektować aplikacje użyteczne także dla osób niewidomych</p>
<p>Agnieszka Czyżak jest liderką Creative Teamu w Polidei. Jako zespół projektują aplikacje mobilne i strony internetowe, współpracują z programistami przy wdrożeniu, wspierają PR i sprzedaż firmy. Agnieszka miała okazję do eksploracji tematu dostępności tworząc aplikacje mobilne, testując je z osobami niewidomymi, ale też badając dostępne na rynku usługi kierowane do osób niepełnosprawnych.<br />W ramach podsumowania pracy w tej dziedzinie w 2017 roku opublikowała z zespołem w Polidei raport na temat dostępności aplikacji mobilnych. Raport jest skierowany do projektantów, którzy chcieliby tworzyć produkty dostępne także dla osób z niepełnosprawnościami, opisuje dobre i złe praktyki projektowe, ciekawe przykłady dostępnych aplikacji, pomocne funkcje oprogramowania iOS i Android.<br />Link do raportu: <a href="https://www.polidea.com/blog/Accessibility_in_mobile_apps/" class="linkified">https://www.polidea.com/blog/Accessibility_in_mobile_apps/</a></p>
<p>Gosia opowie o dostępności z perspektywy działań w Allegro: o przeprowadzonych przez siebie badaniach, ich wynikach, a następnie hackatonie i co z niego wyszło.</p>
<p>Gosia Rychel – Badaczka UX. Z wykształcenia filolog, językoznawca i webwriterka, absolwentka UAM w Poznaniu. Od 11 lat pracuje w różnych miejscach Allegro. Zawodowo cały czas jest blisko budowania doświadczeń użytkowników, najdłużej jako badacz user experience. Wierzy, że empatia przydaje się także w świecie IT, a miarą odpowiedzialności twórców stron i serwisów internetowych jest wrażliwość na potrzeby osób, które korzystają z tych stron w sposób niestandardowy.</p>
<p>Dołącz również do wydarzenia na facebooku:<br /><a href="https://www.facebook.com/events/958708721187112/" class="linkified">https://www.facebook.com/events/958708721187112/</a></p>
