---
layout: event
title: "Allegro Tech Live #4"
time: 1586966400000
venue_address_1: undefined
venue_city: undefined
venue_name: Online event
status: past
id: 269950438
registration: 
---

<p>Allegro Tech Live to nowa (w 100% zdalna) odsłona naszych stacjonarnych meetupów Allegro Tech Talks. Zazwyczaj spotykaliśmy się w naszych biurach, ale tym razem to my zagościmy u Was :)<br />A więc usiądźcie wygodnie na kanapie, zaopatrzcie się w ulubiony napój i odpalcie nasz live stream. Widzimy się na czacie!</p>
<p>Data:[masked]<br />Miejsce: ZDALNIE (live stream pojawi się w chwili rozpoczęcia na kanale: <a href="https://www.facebook.com/allegro.tech/" class="linkified">https://www.facebook.com/allegro.tech/</a>)<br />Godz: 18:00 - 20:00</p>
<p>AGENDA<br />18:00 - 18:05 - Powitanie<br />18:05 - 18:40 - Przewidywane czasy dostawy na Allegro - ile badań trzeba przeprowadzić, aby wdrożyć nowy ficzer? - Paulina Makuch (Allegro)<br />18:40 - 18:50 - Przerwa<br />18:50 - 19:30 - Gdy okazuje się, że inspiracja Iron Manem to nie był dobry pomysł - o realnych wyzwaniach związanych z projektowaniem produktów Mixed Realities - Katarzyna Ryniak, Grzegorz Wcisło (Upside)</p>
<p>OPIS<br />1. Przewidywane czasy dostawy na Allegro - ile badań trzeba przeprowadzić, aby wdrożyć nowy ficzer? - Paulina Makuch</p>
<p>Zespół badaczy Allegro liczy obecnie 14 osób. Zastanawiacie ile można badać jeden serwis? Po co tylu badaczy? Niedawno Justyna Osten-Sacken z zespołu badawczego w Allegro Tech Podcast opowiadała o tym co i jak badamy w Allegro. Paulina podzieli się z Wami studium przypadku wdrożenia czasów dostawy. Opowie o tym, jak badacze wspierają zespół w kształtowaniu produktu i komunikacji niezbędnej przy wdrażaniu zmian.</p>
<p>Paulina Makuch<br />Senior UX Researcher, w Allegro odpowiedzialna za badania Smarta i w obszarze Delivery Experience. Blisko współpracuje z zespołami projektowymi, wspierając ich wiedzą o klientach. Zwolenniczka wyjaśniania znaczenia danych ilościowych i analityki za pomocą pogłębionych badań jakościowych. Entuzjastka w poszukiwaniu inspiracji projektowej w ko-kreacji z użytkownikami.<br />Interesuje się etyką w projektowaniu i projektowaniem w duchu zrównoważonego rozwoju. Obecnie w wolnym czasie szlifuje swoje ogrodnicze umiejętności, kryzysowo zarządza spiżarnią i zajmuje się domową edukacją swoich dzieci.</p>
<p>2. Gdy okazuje się, że inspiracja Iron Manem to nie był dobry pomysł - o realnych wyzwaniach związanych z projektowaniem produktów Mixed Realities - Katarzyna Ryniak, Grzegorz Wcisło (Upside)</p>
<p>Za jedno ze źródeł inspiracji w obszarze przewidywania przyszłości uważa się filmy science fiction - wyobraźnia twórców nie tylko miała tendencje do prześcigania możliwości technologiczny dostępnych rozwiązań, ale również kwestionowała dotychczas znane rozwiązania. Sukcesywnie jednak, to do czego mamy dostęp jako projektanci nowoczesnych produktów dogania to, co widzieliśmy w filmach - rzeczy obok nas mogą być sterowane głosem, ogromne ilości danych pozwalają tworzyć lepsze produkty, a interfejs tych produktów wychodzi poza ekran komputera i smartfona.</p>
<p>W swoim talku Kasia i Grzegorz opowiedzą o projektowaniu produktu Mixed Reality i wyzwaniach, które napotkali tworząc, testując i projektując rozwiązanie, które choć jest cyfrowe, to wchodzi w interakcję z fizycznym światem. Brzmi skomplikowanie? Spokojnie - będą konkrety, wyciągnięte lekcje i odniesione sukcesy 🙂</p>
<p>Katarzyna Ryniak<br />Trendwatcherka i konsultantka biznesowa. Założycielka agencji technologicznej Upside zajmującej się projektowaniem i wdrażaniem rozwiązań opartych o nowe technologie (voice/gesture control, Mixed Reality) do biznesu. Współpracowała m.in. z Samsung i Amazon.<br />Szkoli, edukuje i szerzy wiedzę o digitalu i rozwoju technologii, a przy kawie lubi rozmawiać o przyszłości.</p>
<p>Grzegorz Wcisło<br />Inżynier oprogramowania w agencji technologicznej Upside.<br />Na codzień zajmuje się projektowaniem, implementacją, wdrażaniem oraz weryfikowaniem nowoczesnych rozwiązań, w tym rozszerzonej rzeczywistości. Lubi dzielić się wiedzą, przy okazji pijąc hektolitry kawy spaciality.</p>
<p>Dołącz również do wydarzenia na Facebooku:<br /><a href="https://www.facebook.com/events/727481604657168/" class="linkified">https://www.facebook.com/events/727481604657168/</a></p>
