---
layout: event
title: "Allegro Tech Talks - Misja: Zmiana branży! #6 Poznań"
time: 1568649600000
venue_address_1: Grunwaldzka 182
venue_city: Poznań
venue_name: Allegro
status: near
id: 264584242
registration: 
---

<p>Bilety:<br />Wydarzenie darmowe. <a href="https://www.eventbrite.com/e/allegro-tech-talks-misja-zmiana-branzy-5-poznan-tickets-71621520897" class="linkified">https://www.eventbrite.com/e/allegro-tech-talks-misja-zmiana-branzy-5-poznan-tickets-71621520897</a><br />Wymagana rejestracja!</p>
<p>Tylko osoby z imiennym QRcodem otrzymanym przy zapisach mogą wziąć udział w wydarzeniu.</p>
<p>Zapraszamy Was kolejny raz na wydarzenie Allegro Tech Talks z cyklu Misja - zmiana branży w Poznania! Podczas spotkań pokazujemy Wam, jak zacząć swoją karierę w IT, otwieramy Was na nowe możliwości i inspirujemy się wzajemnie do działania. Spotkanie kierujemy do osób na każdym etapie kariery zawodowej, na starcie i w trakcie. Jest to przestrzeń do dzielenia się swoimi doświadczeniami, szczególnie z osobami, które dopiero startują swoją karierę lub chcą zmienić branżę.</p>
<p>ATT - Misja - zmiana branży! to cykl spotkań, na których poruszamy zagadnienia różnorodności oraz zachęcamy wszystkich, w tym szczególnie kobiety do programowania lub pełnienia innych ról w świecie IT! Zapraszamy!</p>
<p>Agenda:</p>
<p>17:45 - Rejestracja + networking przy przekąskach</p>
<p>18:00 - Przywitanie i wprowadzenie do spotkania - Aleksandra Wasielewska</p>
<p>18:05 - 18:15 - Keynote - Jadwiga Emilewicz, Minister Przedsiębiorczości i Technologii</p>
<p>18:15 - 18:50 - Kim jest Analityk danych? - Magdalena Misztal, Martyna Zastrożna</p>
<p>18:50 - 19:20 - Jak zostać Analitykiem danych? Case study Paweł Adamczak, Magdalena Płatek</p>
<p>19:20 - 19:30 - Przerwa</p>
<p>19:30 - 21:00 - Warsztaty: Symulacja dnia pracy analityka danych</p>
<p>1. Kim jest Analityk danych? - Magdalena Misztal, Martyna Zastrożna</p>
<p>Opowiemy o tym, kim jest analityk danych, dlaczego warto nim zostać i jak wyglądała nasza droga do pracy w tej roli. Podczas naszej prezentacji opowiemy o różnych rodzajach analityków, co robią w firmie i jak wygląda praca analityka na co dzień.</p>
<p>Magdalena Misztal - Analityczka w obszarze search. W firmie zajmuje się tym, kto, czego,kiedy i jak szuka, i czy to znajduje. Prywatnie uwielbia filmy Tarantino i podróżowanie z bagażem podręcznym.</p>
<p>Martyna Zastrożna - w Allegro pracuje jako Analityczka ruchu na stronie internetowej. Politolożka, która nie boi się danych. Autorka dwóch książek o wykorzystaniu Google Analytics w marketingu, a także artykułów w branżowych czasopismach i portalach. Prywatnie miłośniczka dobrej herbaty i mocnego brzmienia (i odwrotnie :D), a także wszystkiego co fińskie i islandzkie.</p>
<p>2. Jak zostać Analitykiem danych? Case study - Paweł Adamczak, Magdalena Płatek</p>
<p>Jakie cechy powinien posiadać Analityk danych? Jakie role pełni w organizacji? Kto może nim zostać? Dowiecie się jak zacząć lub rozwinąć swoją przygodę z analizą danych. Pokażemy kierunki rozwoju, podpowiemy narzędzia oraz sposoby na to, jak rozpocząć ścieżkę kariery Analityka danych.</p>
<p>Paweł Adamczak - Analityk danych w zespole UX. Na co dzień bada zachowania użytkowników, przeprowadza testy statystyczne, eksploruje dane i zamienia je na wiedzę. W wolnych chwilach planuje ucieczki poza miasto i biega z psem.</p>
<p>Magdalena Płatek - Analityk danych w marketingu. Kocha swoją pracę za szeroki zakres tematów i narzędzi, uwielbia uczyć się nowych technologii.</p>
<p>Introwertyk, lubi książki, psy, czekoladę i na przekór wszystkim trenerom motywacyjnym przebywanie w strefie komfortu. Nie ma żadnego szalonego hobby (poza wychowywaniem 5 latki).</p>
<p>3. Warsztaty:</p>
<p>Jak wygląda praca Analityka danych? Z czym mierzy się na co dzień? Przyjdź i sprawdź!</p>
<p>Przygotowaliśmy dla Was symulację dnia pracy Analityka danych. Wcielicie się w rolę analityka i pomożecie nam rozwinąć produkt, jakim jest Allegro. Razem z Zespołem analitycznym, przy wsparciu Product Managera, podejmiecie decyzje, które zdecydują o przyszłości jednego z naszych projektów.</p>
<p>Liczba uczestników na warsztaty jest ograniczona. Aby wziąć w nich udział, zapisz się na wydarzenie oraz powiedz nam, dlaczego chcesz wziąć udział w warsztatach. Na podstawie wszystkich zgłoszeń, wybierzemy 25 osób a o wynikach poinformujemy 13 września.</p>
<p>Zapraszamy również do dołączenia do nas na wydarzeniu na facebooku!<br /><a href="https://www.facebook.com/events/1131240017070582/" class="linkified">https://www.facebook.com/events/1131240017070582/</a></p>
