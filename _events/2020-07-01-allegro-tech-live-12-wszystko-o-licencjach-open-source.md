---
layout: event
title: "Allegro Tech Live #12 - Wszystko o licencjach Open Source"
time: 1593619200000
venue_address_1: 
venue_city: 
venue_name: Online event
status: near
id: 271624844
registration: 
---

<p>Allegro Tech Live to nowa (w 100% zdalna) odsłona naszych stacjonarnych meetupów Allegro Tech Talks. Zazwyczaj spotykaliśmy się w naszych biurach, ale tym razem to my zagościmy u Was :)<br />A więc usiądźcie wygodnie na kanapie, zaopatrzcie się w ulubiony napój i odpalcie nasz live stream. Widzimy się na czacie!</p>
<p>Data:[masked]<br />Miejsce: ZDALNIE (live stream pojawi się w chwili rozpoczęcia na kanale: <a href="https://www.facebook.com/allegro.tech/" class="linkified">https://www.facebook.com/allegro.tech/</a>)<br />Godz: 18:00 - 19:00</p>
<p>AGENDA<br />18:00 - 18:10 - Rozpoczęcie<br />18:10 - 19:00 - Dyskusja na temat licencji Open Source<br />(zachęcamy do zadawania pytań na czacie!)</p>
<p>OPIS<br />Co jest pierwszym narzędziem, po które sięgasz zaczynając nowy projekt? Wszystko, co wymienisz będzie pewnie w jakiś sposób “darmowe” - framework opublikowany na licencji OpenSource czy oprogramowanie darmowe “do użytku osobistego”.</p>
<p>A czy zastanawiałeś/aś się nad zapisami licencyjnymi? Żyjemy w świecie skrótów i stereotypów odnośnie - licencja X dobra, Y zła i to pewnie tyle. Warto sprawdzić, czy te stereotypy są prawdziwe.</p>
<p>Podczas panelu dyskusyjnego porozmawiamy o tym jak poruszać się w skomplikowanym świecie licencji na darmowe oprogramowanie. Gośćmi spotkania będą Marcin Maruta i dr. Zbigniew Okoń z kancelarii MARUTA WACHTA oraz Marek Adamski, specjalista od zarządzania licencjami oraz domenami w Allegro.</p>
<p>Licencje OpenSource, darmowe oprogramowanie, OpenSource a cloud… jednym zdaniem wszystko, co powinnaś/powinieneś wiedzieć o licencjach, a bałaś/eś się zapytać :)</p>
<p>BIO<br />Marcin Maruta, dr. Zbigniew Okoń – partnerzy w MARUTA WACHTA, największej polskiej kancelarii zajmującej się prawem technologii. Obaj Panowie od ponad 20 lat zawodowo i z czystej pasji zajmują się prawnymi aspektami oprogramowania, od negocjowania umów licencyjnych, przez rozstrzyganie setek wątpliwości (elementy chronione i nie chronione w kodzie, ochrona algorytmów, open source, wirtualizacja Oracle na Vmware, indirect use, charakter prawny licencji etc) po audyty i spory sądowe.</p>
<p>Marcin Maruta zarządza kancelarią i projektami licencyjno – chmurowymi, przez szereg lat wykładał prawo na wydziale informatyki Uniwersytetu Warszawskiego (MIMUW), prowadzi zajęcia na Akademii Leona Koźmińskiego i szereg webinariów (bo lubi). Poza prawem nieźle zna się na kuchni i CIV VI.</p>
<p>dr. Zbigniew Okoń jest kancelaryjnym guru od prawa własności intelektualnej, wspiera w zespół w najtrudniejszych opiniach. Od czasu do czasu zdarza mu się napisać jakąś pracę naukową, choć narzeka, że nie ma na to tyle czasu, ile by chciał. Zanim został prawnikiem, zajmował się różnymi rzeczami od muzyki, po dziennikarstwo komputerowe.</p>
<p>Marek Adamski w Allegro od ponad 8 lat zarządza licencjami i domenami. Współtwórca procesów cyklu życia sprzętu IT i oprogramowania, przeprowadza cykliczne audyty wewnętrzne oraz zewnętrzne. Prywatnie wielbiciel fantastyki i wycieczek rowerowych.</p>
<p>Zapraszamy również do dołączenia do wydarzenia na FB:<br /><a href="https://www.facebook.com/events/324250561908427/" class="linkified">https://www.facebook.com/events/324250561908427/</a></p>
