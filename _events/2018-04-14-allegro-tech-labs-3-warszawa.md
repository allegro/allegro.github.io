---
layout: event
title: "Allegro Tech Labs #3 Warszawa"
time: 1523689200000
venue_address_1: al. Jana Pawła II 22, Warszawa
venue_city: Warsaw
venue_name: Allegro Office Q22
status: past
id: 249421556
registration: https://www.picatic.com/202289
---

<p>Wymagana rejestracja na wydarzenie!<br /><a href="https://www.picatic.com/event15228507825812" class="linkified">https://www.picatic.com/event15228507825812</a><br />Zapraszamy z otrzymanym mailowo QRcodem</p>
<p>Przedstawiamy Wam nową inicjatywę Allegro Tech: Allegro Tech Labs. Jest to cykl całodniowych, darmowych warsztatów w czasie których będziecie mogli poznać technologie z jakich korzystamy w Allegro. Prowadzone przez doświadczonych inżynierów, którzy rozwiązali już niejeden produkcyjny problem.</p>
<p>Zapraszamy na trzecie warsztaty Allegro Tech Labs w Warszawie, tym razem o tematyce stabilnych mikrousług.</p>
<p>Agenda wydarzenia:<br />09:00 - 09:20 - Rejestracja<br />09:20 - 12:00 - Warsztaty<br />12:00 - 13:00 - Lunch<br />13:00 - 17:00 - Warsztaty</p>
<p>Architektura mikrousługowa oprócz korzyści w postaci szybszego, niezależnego wdrażania funkcjonalności i jasnego określenia odpowiedzialności niesie ze sobą także wiele wyzwań. Oprócz budowy infrastruktury, krytyczna jest inwestycja w stabilność działania każdej z nich. W czasie warsztatu chcemy podzielić się doświadczeniami wyniesionymi z budowy systemu złożonego z kilkuset mikrousług w Allegro. Rafał Głowiński (odpowiedzialny technologicznie za platformę Allegro Ads) oraz Adam Dubiel (team leader zespołu Skylab) na praktycznych przykładach pokażą jakie są podstawowe zagrożenia dla stabilności mikrousług i jak się przed nimi chronić korzystając z ogólnodostępnych narzędzi.</p>
<p>Poruszane zagadnienia:<br />- konfiguracja klientów do systemów zewnętrznych (bazy danych, http)<br />- izolacja obsługi requestów<br />- serwery http<br />- wpływ GC na działanie aplikacji</p>
<p>Must have: dobra znajomość Java 8 i Spring 4.x</p>
<p>Część praktyczna warsztatów odbywa się na komputerach uczestników, na których zainstalowane powinny być: JDK 8, IDE (najlepiej Idea), git oraz Vagrant 2.x (z silnikiem do wirtualizacji).</p>
<p>Prowadzący:</p>
<p>Adam Dubiel<br />Programista z pasją do tworzenia stabilnych i wydajnych rozwiązań. Od ponad pięciu lat pracuje w Allegro, gdzie zaczynał jako starszy programista Java. Obecnie lider zespołu developerskiego odpowiedzialny za usługi będące fundamentem platformy Allegro. Oprócz problemów technicznych lubi mierzyć się z problemami organizacyjnymi oraz zmieniać otoczenie na lepsze. Jako prelegent występuje na polskich i europejskich konferencjach IT.</p>
<p>Rafał Głowiński<br />Doświadczony inżynier oprogramowania, który większość kariery spędził pracując z językiem Java. Od dwóch lat entuzjasta Kotlina. W codziennej pracy zwraca uwagę przede wszystkim na jakość kodu, stabilność oraz skalowalność rozwiązań. Interesuje się także analizą wydajności aplikacji oraz architekturą systemów rozproszonych.</p>
