---
layout: event
title: "Allegro Tech Talks #5 Kraków"
time: 1554912000000
venue_address_1: Podgórska 16
venue_city: Kraków
venue_name: Barka
status: past
id: 260242188
registration: 
---

<p>To nie prima aprilis... w kwietniu ponownie widzimy się na Allegro Tech Talks w Krakowie :))) Zapraszamy na 3 prezentacje: o wyszukiwaniu obrazkowym, o przetwarzaniu strumieniowym, oraz o współbieżności w Javie.</p>
<p>All talks will be delivered in Polish.</p>
<p>WYMAGANA REJESTRACJA:
  <br/>
  <a href="https://www.eventbrite.com/e/allegro-tech-talks-5-krakow-tickets-59688807831" class="linkified">https://www.eventbrite.com/e/allegro-tech-talks-5-krakow-tickets-59688807831</a>
  <br/>MA MEETUP PRZYJDŹ Z PRZYGOTOWANYM QRCODEM
  <br/>(otrzymasz go na maila po rejestracji).</p>
<p>Miejsce: BARKA, Podgórska 16,[masked] Kraków</p>
<p>Agenda:
  <br/>18:00 - 18:30 - Rejestracja + piwo
  <br/>18:30 - 19:00 - Modele detekcji obiektów, a wyszukiwarka Allegro - Marcin Tuszynski, Janusz Tracz (PL)
  <br/>19:00 - 19:30 - Zrób tak, żeby było dobrze - czyli jak w czasie rzeczywistym agregować 10K+ zdarzeń na sekundę - Mariusz Wojakowski (PL)
  <br/>19:30 - 20:00 - Wycieczka po współbieżności w Javie - Tomasz Nurkiewicz (PL)
  <br/>20:00 - 21:00 - networking</p>
<p>1. Modele detekcji obiektów, a wyszukiwarka Allegro - Marcin Tuszynski, Janusz Tracz (PL)</p>
<p>Kluczowym etapem w procesie zakupowym jest odnalezienie produktu. Na platformie takiej jak Allegro odbywa się w oparciu o frazę wpisaną przez użytkownika. Często jednak opis słowny to za mało, żeby odpowiednio zdefiniować kryteria wyszukiwania. Wychodząc
  naprzeciw takim problemom chcemy umożliwić użytkownikom wyszukiwać produkty przy użyciu zdjęć.</p>
<p>Podczas naszej prezentacji omówimy jeden z etapów, z których składa się proces wyszukiwania obrazkowego (visual search). Przedstawimy zagadnienie znajdowania obiektów na zdjęciach i omówimy zastosowania detektorów w wyszukiwarce obrazkowej. Podzielimy
  się zdobytym doświadczeniem przy trenowaniu takich modeli i opowiemy o klasycznych problemach związanych z wykrywaniem obiektów (oraz jak je rozwiązać).</p>
<p>2. Zrób tak, żeby było dobrze - czyli jak w czasie rzeczywistym agregować 10K+ zdarzeń na sekundę - Mariusz Wojakowski (PL)</p>
<p>Programiści lubią nowe technologie, biznes lubi nowe funkcjonalności. Pomimo tego że połączenie tych 2 rzeczy może nastręczać problemów, zdecydowaliśmy się zaryzykować. W tej prezentacji podzielę się doświadczeniami naszego zespołu. Wykorzystaliśmy nową
  technologię, Kafka Streams, aby w czasie rzeczywistym grupować zdarzenia w możliwie dokładny sposób. Wybrane podejście umożliwiło przetwarzanie o rząd wielkości danych więcej oraz pozwoliło na ponowne wykorzystanie kluczowego komponentu istniejącej
  architektury.</p>
<p>3. Wycieczka po współbieżności w Javie - Tomasz Nurkiewicz (PL)</p>
<p>Podczas prezentacji poznamy najważniejsze mechanizmy realizacji współbieżności w Javie. Kiedy się sprawdzą i jakie są ich słabe strony. Na początek przyjrzymy się konstrukcji pul wątków by zakończyć na aktorach, agentach, pamięci transakcyjnej, reaktywnych
  strumieniach i najnowszym (reaktywnym) Springu. Wiele powiemy o wygodzie i perspektywie utrzymania wielowątkowego kodu, głównie z perspektywy analizy problemów oraz monitorowania. Po tej godzinie nie poznacie odpowiedzi, który mechanizm jest najlepszy
  (podpowiedź: żaden), ale będziecie znali możliwości Javy w zakresie skalowalnego przetwarzania.</p>
