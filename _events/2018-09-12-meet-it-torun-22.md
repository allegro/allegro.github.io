---
layout: event
title: Meet IT Toruń # 22
time: 1536768000000
venue_address_1: ul. Kościuszki 71
venue_city: Toruń
venue_name: Kościuszko Business Point
status: near
id: 254472695
registration: 
---

<p>AGENDA:</p>
<p>1. Co wyciągnąłem, pisząc własną biblioteczkę angularową? (Mateusz Chrzonstowski)</p>
<p>Miałem sen. Chciałem stworzyć biblioteczkę, wznieść się wysoko na fali popularności Angulara 2+ i pokazać się w świecie Open Source.
  <br/>Wyszło jak wyszło. Angular 2+ stał się raczej frameworkiem "enterprise", a nie "community"; biblioteczka przestała być aktywnie utrzymywana, od kiedy na świecie pojawił się mój synek... Ale co się nauczyłem, to moje.
  <br/>A prezentacja jest po to, żeby zdobyta wiedza nie pozostała tylko i wyłącznie moją wiedzą.</p>
<p>2. Ogry, cebula i warstwy – o testach w aplikacji Allegro na platformę iOS (Ewa Ludwiczak &amp; Aleksander Grzyb)</p>
<p>Jesteście ciekawi, jak testujemy aplikację mobilną Allegro na system iOS? Poznajcie kolejne warstwy naszej testowej cebuli: analizę statyczną, testy widoków, testy funkcjonalne i manualne, proces wydawania aplikacji, testy A/B i użyteczności. Prezentacja
  opisuje pełen proces testowania Allegro na iOS i może być przydatna dla osób, które chciałyby rozpocząć swoją przygodę z iOS, jak i dla bardziej doświadczonych deweloperów.</p>
<p>3. Przestań wpatrywać się w metryki! (Krzysztof Dębski)</p>
<p>Budujemy coraz bardziej skomplikowane systemy, a co za tym idzie, ich monitorowanie i analiza błędów stają się coraz bardziej skomplikowane. Jednocześnie ciągle próbujemy zapewnić 100% dostępność naszych serwisów. Jednym z kluczowych elementów wielu systemów
  monitoringu jest operator, który wychwytuje podejrzane sytuacje i powiadamia odpowiednie osoby. Służy on także pomocą, gdy awaria wymaga koordynacji kilku lub kilkunastu osób. A może nie potrzebujemy tego, żeby ktoś się wpatrywał w wykresy przez cały
  czas? W prezentacji poruszę tematy naszych przyzwyczajeń do systemów monitoringu i to, jak ich przełamanie pozwoliło nam na zbudowanie zupełnie nowego, lepszego sposobu monitorowania aplikacji.</p>
<p>PRELEGENCI:</p>
<p>Mateusz Chrzonstowski
  <br/>Programista, trener, inżynier oprogramowania. Początkowo nastawiony na front-end, ostatnie lata w obszarze integracji systemów, a tak naprawdę programista full-stack. Dodatkowo trener w jednej ze szkół programowania.
  <br/>Do tej pory wystąpił podczas targów i konferencji: Confitura, Codepot, Warszawskie Dni Informatyki, Lublin Startup Festival. Oprócz programowania pasjonuje się jeszcze MMA, Dragon Ballem i strategiami wielkich firm.</p>
<p>Ewa Ludwiczak
  <br/>Pracuję w poznańskiej siedzibie Allegro jako tester aplikacji mobilnych od 2013 roku. Na co dzień dbam o jakość aplikacji dla kupujących na system iOS. Lubię dzielić się wiedzą i uczyć dzieci programowania.</p>
<p>Aleksander Grzyb
  <br/>Pracuję w poznańskim biurze Allegro jako iOS deweloper z przerwą od 2015 roku. Jestem autorem aplikacji Bimba, w której można sprawdzić odjazdy tramwajów i autobusów w Poznaniu. Oprócz iOS interesuję się przetwarzaniem obrazów w medycynie.</p>
<p>Krzysztof Dębski
  <br/>Inżynier, architekt, product owner, snowboarder. Lubi hype, ale też walkę z jego pozostałościami w zaciągniętym długu technicznym.</p>
