---
layout: event
title: "Allegro Tech Talks Toruń (MeetIT #33)"
time: 1575478800000
venue_address_1: Kościuszko Business Point
venue_city: Toruń
venue_name: Allegro Toruń Office
status: past
id: 266728253
registration: 
---

<p>Agenda:
  <br/>1. Piotr Orłowski - Jakie i dlaczego książki warto czytać będąc inżynierem?
  <br/>Dobrze zdajemy sobie sprawę, że aby nadążać za rozwojem musimy nieustannie się uczyć. I poświęcamy zwykle dużo czasu na książki techniczne. A co z innymi lekturami? Warto, w przypadku inżyniera, skoro na książki techniczne brakuje czasu? Czego możemy
  się nauczyć z poezji a czego z biografii? Polecę trochę książek, uzasadnię dlaczego akurat te. Podpowiem na co zwracać uwagę przy ich doborze, podzielę się moim doświadczeniami jak je czytać.</p>
<p>2. Filip Marszelewski - Coś poszło nie tak - graceful degradation w praktyce
  <br/>Jeśli kupując na Allegro widzisz grafikę z telewizorem - to znaczy, że jest naprawdę źle. Większość awarii ma znacznie łagodniejszy przebieg, części z nich nie jesteś w stanie nawet zauważyć jako klient. Nie bierze się to znikąd - zwłaszcza w złożonej
  architekturze mikroserwisów, w której ilość punktów podatności na awarię możemy liczyć w setkach. Opowiem, jakie wysiłki podejmujemy, aby zawsze dostarczyć stronę naszym klientom.</p>
<p>3. Agata Gramacka - Technologia dookoła świata
  <br/>Półroczna podróż dookoła świata Agaty z rodziną, to nie tylko bezcenny wspólny czas umożliwiający poznawanie ludzi i ich zwyczajów, ale także możliwość przyjrzenia się jak wygląda postęp technologiczny w różnych zakątkach globu. Agata w prezentacji
  podzieli się swoimi doświadczeniami związanymi z dotknięciem technologii na pięciu różnych kontynentach. W jaki sposób komunikować się i poruszać w Chinach za wielkim firewallem, czy na Kubie, gdzie Internet to owoc zakazany? Jak serwisy zarabiają na
  barierach językowych, gdy język kraju nie jest językiem ogólnie znanym wśród podróżników? Jak wykorzystać nowe portale społecznościowe do kontaktów na antypodach i alternatywnych sposobów podróżowania? O czym rozmawiasz, gdy nocujesz u programistów
  w Australii, Peru czy USA? Czy rozwój technologiczny wygląda wszędzie podobnie? Odpowiadając na te i wielle innych pytań posłuchasz jak Internet, aplikacje, strony i serwisy, rozwiązania technologiczne zastosowane w różnych krajach mogą ułatwić lub
  skutecznie utrudnić życie podróżnika w XXI wieku.</p>
<p>PRELEGENCI:
  <br/>Piotr Orłowski - w Allegro od 8 lat buduje i rozwija zespoły, które często tworzą trudne i nowatorskie rozwiązania. Praca z ludźmi jest jego pasją, uwielbia obserwować i wspierać ich rozwój. Lubi proste rozwiązania, dające więcej możliwości niż planowane.
  Interesuje się mechanizmami prowadzącymi do innowacji. Z aplikacjami internetowymi związany od 1997 roku, kiedy to współtworzył pierwszy sklep internetowy (który nigdy nie ujrzał światła dziennego), budował platformę dla gazeta.pl, rozwijał takie sklepy
  internetowe jak merlin, empik czy smyk.</p>
<p>Filip Marszelewski - lider i inżynier oprogramowania w zespole odpowiedzialnym za listingi. Interesuje się budowaniem niezawodnych systemów w oparciu o technologie reaktywne.</p>
<p>Agata Gramacka - w Allegro od 10 lat. Zajmuje się zarządzaniem produktami w Allegro. Doświadczona w niuansach listingów, meandrach mechanizmu wyszukiwarki, obecnie kieruje pracami rozwijając aplikację Allegro na iOS. Podczas półrocznej przerwy w pracy
  objechała świat dookoła, razem z mężem i trójką dzieci zdobywając doświadczenia na pięciu kontynentach.</p>
