---
layout: event
title: "Allegro Tech Talks Toruń (MeetIT #32)"
time: 1573059600000
venue_address_1: Kościuszko Business Point
venue_city: Toruń
venue_name: Allegro Toruń Office
status: past
id: 265867820
registration: 
---

<p>***REJESTRACJA***<br />Prosimy o rejestrację poprzez <a href="https://www.eventbrite.com/e/allegro-tech-talks-torun-meetit-32-tickets-77804205473" class="linkified">https://www.eventbrite.com/e/allegro-tech-talks-torun-meetit-32-tickets-77804205473</a><br />Po zarejestrowaniu otrzymasz e-mail z potwierdzeniem oraz Twoim biletem. Kod QR będzie potrzebny przy wejściu na wydarzenie :)<br />*******</p>
<p>18:00 - 18:45- Dzikie testowanie backendu w świecie mikrousług - Paweł Zwierzchowski<br />18:45 - 19:15 - Continuations, fibers, projekt Loom - co to jest i co z tego mogę mieć? - Tomasz Jankowski<br />19:15 - 19:45 - Rola testów automatycznych w utrzymaniu listingów ofert na Allegro - Mateusz Wasieczko<br />19:45 - pizza</p>
<p>Dzikie testowanie backendu w świecie mikrousług - Paweł Zwierzchowski<br />Na początek o roli testera w organizacji i zespole, gdzie królują mikrousługi- powiem o zadaniach, oczekiwaniach i uprawnieniach. Będzie o testach 'na dziko', kiedy zmiana dotyczy kilku serwisów. Trochę narzędzi wspomagających testowanie, jak i kiedy dobrze mockować odpowiedzi, gdy nie interesują nas inne usługi. Trochę o wydajności i metrykach. A na koniec jak dobrze ułożyć sobie pracę przy takim systemie i jak żyć w zgodzie i zrozumieniu z developerami - podstawowa wiedza niezbędna do testów w architekturze rozproszonej.</p>
<p>Paweł - pomaga osiągać lepszą jakość aplikacji poprzez testowanie oraz dzielenie się wiedzą o tym jak testować. Inżynier testów z doświadczeniem frontowym oraz backendowym w wielu firmach (startupy oraz korporacje). Od roku 2011 testowanie jest jego życiem. Prawdziwy członek zespołu, zaangażowany nie tylko w w testowanie, ale też budowanie zespołu oraz aktywności związane ze Scrumem i dostarczenie dobrego jakościowo produktu dla użytkowników końcowych. Entuzjasta motoryzacji oraz gier komputerowych. Wielki fan pączków.</p>
<p>Continuations, fibers, projekt Loom - co to jest i co z tego mogę mieć? - Tomasz Jankowski<br />Autorzy projektu Loom dumnie twierdzą: "We want to make concurrency simple(r) again!". Projekt ma na celu wypracowanie koncepcji nowych API dla JVM, które pozwoliłby na wprowadzenie nowych, lekkich modeli współbieżności. Jakie są obecne problemy związane z współbieżnością, które projekt próbuje rozwiązać? Z czego korzystają autorzy projektu chcąc zbudować lekkie wątki? Czy są to nowe idee, czy może takie, które można już spotkać w innych językach? Na jakim etapie teraz znajduje się projekt? Jakich ciekawych rezultatów możemy się spodziewać? W prezentacji odpowiem na powyższe pytania, opowiem też o continuations oraz wskażę co możemy zyskać po dodaniu tej konstrukcji do JVM.</p>
<p>Tomasz - projektuje i programuje w Allegro już od wielu lat, w tej chwili najbliżej tematów projektowania API i Developer Experience. Ma trochę doświadczenia w pracy z systemami rozproszonymi oraz budowaniem skalowalnych rozwiązań. Ciekawi go sposób w jaki myślimy projektując kod, jak abstrakcje wpływają na sposób w jaki rozwiązujemy problemy (i jak czasem nas zawodzą). Prywatnie lubi czasem coś narysować, przeczytać komiks lub pójść na koncert.</p>
<p>Rola testów automatycznych w utrzymaniu listingów ofert na Allegro - Mateusz Wasieczko<br />Testy automatyczne kojarzą się przede wszystkim z testami regresji. Wykonuje się je najczęściej przed/po wdrożeniu nowej wersji oprogramowania. W prezentacji postaram się przedstawić w jaki sposób my wykorzystujemy testy automatyczne w procesie utrzymania listingów ofert na Allegro. Nasze testy automatyczne stworzone z użyciem Selenium WebDriver służą głównie jako narzędzie wspomagające monitoring. Pokażę drogę jaką przebyliśmy aby dojść do stanu obecnego, a także przedstawię plusy i minusy naszego rozwiązania.</p>
<p>Mateusz - pracę w Allegro zaczynał ponad 6 lat temu jako tester w zespole tworzącym serwis cokupic.pl, potem pracował przy tworzeniu systemu zbierania opinii pozakupowych w Allegro oraz działu z artykułami, następnie jako tester w zespole opiekującym się listingami ofert, a od stycznia 2018 pracuję w tym samym zespole jako programista. Prywatnie jest jednym z założycieli Stowarzyszenia Yoshi Judo Team oraz perkusistą w zespole black metalowym.</p>
