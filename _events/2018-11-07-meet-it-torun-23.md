---
layout: event
title: "Meet IT Toruń # 23"
time: 1541610000000
venue_address_1: ul. Kościuszki 71
venue_city: Toruń
venue_name: Kościuszko Business Point
status: upcoming
id: 256015139
registration: 
---

<p>AGENDA:</p>
<p>1. Balon! (Tomasz Jackowiak, Krzysztof Szłapiński)</p>
<p>Space: The final frontier. Było tam niewielu, chcieliśmy być i my, a przynajmniej coś zrobionego przez nas. Tak zrodził się pomysł na balon! Teoretycznie zadanie bardzo proste. Weź lateksowy wór, napełnij helem, wypuść wór, opijaj sukces. W praktyce to pasmo wzlotów i upadków z niedopowiedzianym jeszcze zakończeniem. Poznaj historię dwóch takich, co chcieli balon (i allegro) wysłać w kosmos.</p>
<p>2. Jak sprawiam, że mój zespół działa efektywnie (Kamil Benedykciński)</p>
<p>Każdy ma swoją wizję efektywnej pracy zespołu, dostosowaną do aktualnych wymagań i specyfiki projektu. Odpowiednio dobieramy narzędzia i metodyki pracy, które nas w tym wspierają. Mimo że zapewne zjedliście już na tym zęby, to podczas tej prezentacji chciałbym każdego z Was zainspirować chociaż jednym pomysłem, który wcielicie w życie w Waszej codziennej pracy i który poprawi efektywność Waszego zespołu.</p>
<p>3. Programowanie reaktywne w służbie niezawodności i responsywności (Filip Marszelewski)</p>
<p>Allegro to setki mikroserwisów komunikujących się przez sieć. Jednym z największych wyzwań jest zapewnienie stabilności całego systemu w obliczu awarii jednego z komponentów. Z pomocą przychodzi nam programowanie reaktywne. Pokażę, jak przy jego pomocy budować bardziej niezawodne i responsywne usługi.</p>
<p>PRELEGENCI:</p>
<p>Tomasz Jackowiak: Jestem Kef - lubię placki.<br />Krzysztof Szłapiński: Jestem Krzysiek - lubię Kefa.</p>
<p>Kamil Benedykciński: Jestem Ahmed - team leader toruńskiego zespołu Razor. Lubię placki, Kefa i Krzyśka.</p>
<p>Filip Marszelewski: Jestem Filip. Pasjonuję się budowaniem serwisów odpornych na awarie przy użyciu programowania reaktywnego i asynchronicznego.</p>
